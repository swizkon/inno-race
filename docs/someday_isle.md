# Someday isle


### Innovation:

Har Du tänkt "Jag skulle verkligen vilja bli bra på att spela bongo-trummor, men det kan jag nog inte..." eller "Undra om jag kan springa ett marathon? Äh, verkar för jobbigt. Det går aldrig..."?

Om man sitter i juryn för en innovationstävling kanske svaret på detta är JAG GÖR DET BARA, men för ca 95% av befolkningen är det antagligen mer tveksamma tankar...

Låt oss ge fler medmänniskor bättre förutsättningar att nå personliga mål och förädla sina liv!

Det svåraste med att börja med något helt nytt är ofta att veta var man ska börja och hur mycket tid man behöver lägga innan man tagit sig dit man vill.

Someday Isle är plattformen vars syfte är att hjälpa människor att realisera sina drömmar och mål, stora som små. Detta sker genom att visualisera var man ska börja, hur långt man nått och hur mycket som är kvar till sitt uppsatta mål.

Genom att följa en bestämd "resplan" från start till slutdestination, med ett antal uppgifter längs vägen nedbrutna till små visuella steg blir det enklare att se sin progress samt att fokusera enbart på uppgiften som ligger näst på tur.

Exempel på områden där man vill agera är att på egen hand bryta en dålig vana, skapa en ny god vana eller att lära sig något nytt med hjälp av en online-coach.

Att känna att man slutfört något man drömt om är en stor boost för egot på ett positivt sätt och bidrar till starkare självförtroende och en gemensam bättre psykisk hälsa.

### Teknik:
*(Beskriv er tekniska lösning och framtida tillväxtmöjligheter)*

Systemet är i grunden en web-applikation där deltagaren signar upp för olika kunskapsresor och själva markerar när en uppgift känns avklarad.
(I framtiden bör man kunna integrera med externa system vilka har rättighet att checka av uppgifter å deltagarens vägnar)

En resplan består av ett antal stopp som görs i bestämd ordning och innehåller en uppgift som bör ta max 1 timme att genomföra.
En uppgift kan i sin tur bestå av flera sektioner, vilka bör ta ca 10-15 min att slutföra.

Det finns också en "pathfinder"-del där pionjärer kan logga sin resa in i ett okänt område och när de är klara släppa sin story samt en förfinad resa som andra kan starta. 

I framtiden kan jag tänka mig att man kan utforma program som matchar krav i läroplanen och på så sätt hjälpa elever att förbereda sig bättre inför nationella prov etc.

En vidareutveckling kan vara att flera deltagare startar en resa samtidigt och utmanar/peppar varandra att klara det på kortast tid.

Ett case applicerat inom e-learning kan vara att man ska få till en speciell miljö i Azure och att man steg för steg utför uppgifterna.
I det fallet kan man ha ett integrationssystem som kontrollerar vad som händer i Azure och rapporterar detta till Someday Isle.

En enklare statisk demo finns på https://somedayisle-demo.azurewebsites.net/


### Kommersiell möjlighet:

Den primära kunden är en målinriktad person som gillar att anta nya utmaningar och som vill följa en bevisat framgångsrik plan,
framtagen av någon som har bra koll på området i fråga.

Med hjälp av sponsrade program/resor kan man engagera många företag som har bra metoder eller produkter för att lyckas nå personliga mål.
Mot en mindre avgift har de möjligheten att länka in sina erbjudanden kopplade till en hel resa eller en specifik uppgift.
Exempelvis en resa som går ut på att lära sig grundläggande gitarr börjar med uppgiften att skaffa sig en gitarr.
På denna vy kan man tänka sig att skaparen till resan har ett samarbete med en musikaffär och kan länka till en sida med lämpliga gitarrer till salu.

Genom att man låter deltagaren själv skapa en morot genom att sätta in en slant som man får tillbaka när man gjort klart resplanen kan man även där tänka sig att en del ränta kan ticka in. Denna gamification kan även locka en större publik.



### Entreprenörskap och affärsmässighet:

Jag och många med mig gillar att anta nya utmaningar och vissa gillar även att följa ett schema från A till Ö med ett bestämt mål.
Det svåraste med att börja med något helt nytt är ofta att veta var man ska börja och hur mycket tid man behöver lägga innan man tagit sig dit man vill.
Att direkt kunna se vilka moment som ska genomföras samt hur lång tid det tagit för andra ger ett bättre utgångsläge att planera och prioritera sin kunskaps- eller färdighetsresa.

Under mina många år inom e-learningbranschen har jag lärt mig att korta kärnfulla sessioner kan hjälpa människor att ta till sig informationen på ett sätt som passar in i deras arbetsliv. Jag tror att samma principer med fördel kan används då det gäller inlärning i privatlivet då tiden för lite fortbildning kanske finns mellan snabbmakaroner och godnattsaga.
